---
title: Agosto 1956
date: 1956-07-01
tags:
  - cinquantasei
layout: layouts/post.njk
---

Paul viene nominato Frusta dello Sceriffo e "custode" di Alcatraz, sebbene ufficialmente il Dominio resti nelle mani della dispersa Amelia. La faccenda renderà il Brujah particolarmente antipatico ai Nosferatu della città.

Maya e Riley iniziano a collaborare abbastanza spesso: lui racconta quanto è riuscito a scoprire dei movimenti del Sabbat nell'Idaho, mentre Maya svolge qualche indagine per conto del Principe. In Elysium la brujah resta estremamente malvista da Nikolai e Railsback e, sebbene i rapporti con il "fratello" Paul risultino un minimo più cordiali, restano fondamentalmente freddi.

Paul rivela a Luke del vampirismo, del suo essere ghoul, e delle condizioni di Peter, scusandosi per averlo fatto a sua insaputa e specificando che la sua condizione è "temporanea". Allo stesso modo, parla anche di Alice e della sua natura cainita mettendolo in guardia facendo leva sul benessere di suo figlio

Nonostante gli avvertimenti di Paul, Luke cerca inutilmente di trovare Alice sfruttando i suoi contatti.

Paul e Maya vengono a scoprire da alcune voci circolanti nell'Elysium del "tradimento" di Robert e Alice, passati tra le fila degli anarchici (la faccenda Zeno, tuttavia, resta ignota).

Robert, con il beneplacito degli Anarchici e "garantito" da una lettera di Duncan, parte alla ricerca di Naira e Zeno.
				
Alice viene "adottata" da Isaac Abrams, un Toreador Anarchico molto influente legato all'industria Hollywoodiana.

Paul tenta in ogni modo di contattare Sarah, ma da Chicago nessuno (nemmeno la famiglia di lei) sembra avere sue notizie. Grazie a Luke il brujah riesce a tranquillizzare i genitori, spiegandogli anche delle condizioni di Peter a seguito del suo ritrovamento e della sua decisione di trasferirsi permamentemente a San Francisco.