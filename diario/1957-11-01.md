---
title: 1-5 Novembre 1957
date: 1957-11-01
tags:
  - cinquantasette
layout: layouts/post.njk
---

<iframe src="https://www.google.com/maps/embed?pb=!1m28!1m12!1m3!1d6007337.108432389!2d-124.08921065474277!3d42.67682115781914!2m3!1f0!2f0!3f0!3m2!1i1024!2i768!4f13.1!4m13!3e0!4m5!1s0x80859a6d00690021%3A0x4a501367f076adff!2sSan+Francisco%2C+California%2C+Stati+Uniti!3m2!1d37.7749295!2d-122.4194155!4m5!1s0x5361bf78122829b3%3A0x4e4f89f27266d03b!2sHayden+Lake%2C+Idaho+83835%2C+Stati+Uniti!3m2!1d47.7587944!2d-116.7568579!5e0!3m2!1sit!2sit!4v1512999176536" width="600" height="450" frameborder="0" style="border:0" allowfullscreen></iframe>

## La Spedizione ad Hayden Lake

Grazie all'influenza di Riley, Maya riesce a far organizzare dal Principe Vannevar una spedizione ad Hayden Lake, in Idaho (territorio Sabbat), zona dova ha sede l'organizzazione razzista delle Aryan Nations, nota ai più come _Chiesa Cristiana di Gesù Cristo_ e dove opera la misteriosa Misty Halls, colei che sembra aver messo le mani su Elizabeth Cooper, la madre mortale di Maya.

Misty Halls è un volto noto alla Corte di San Francisco: possiede il nightclub _Purple Onion_, e ne ha trattato l'acquisto direttamente con il siniscalco Nikolai.

Stando a quanto emerso nella discussione all'Elysium, la presenza della Halls in quanto spia del Sabbat è stata tollerata in una delicata operazione di controspionaggio: con questa motivazione, Nikolai e Railsback si mostrano decisamente restii alla spedizione.

In ogni modo, il gangrel Gustavo Morales (un nomade appartenente ad un branco della California meridionale), la misteriosa "Vedova" (una nosferatu cinese intenzionata a succedere ad Amelia e accesa nemica dei Kuei Jin) e la giovane frusta Paul De Rosa decidono di accompagnare la brujah nell'impresa: 

Gustavo, commosso dalle parole di Maya, motiva la sua partecipazione all'altruismo disinteressato, il medesimo che parimenti spinge Paul, sommato forse alla voglia di espiare le colpe del fratello Peter.

Restano invece ben più misteriose le mire della Vedova.

## Il Viaggio

<span class="image fit"><img src="https://pbs.twimg.com/media/B24_BRXIMAA2U53.jpg" alt="" /></span>

Equipaggiati con un furgone blindato fornito da Railsback con qualche informazione, i quattro prevedono di percorrere i quasi 1500 km che separano San Francisco da Hayden Lake in circa tre notti, con un'eventuale ricognizione a Portland con Eugene, un contatto di Railsback.

## I Mooncreek sono offesi

I Mooncreek, branco gangrel guidato da Nash nelle valli a nord del Golden Gate Bridge (nonché ideale "fronte settentrionale" dei domini di Vannevar) non sembrano gradire l'arrivo non annunciato del gruppo...e Gustavo, lungi da sistemare le cose "alla maniera gangrel", interpreta male i messaggi della fauna locale irritando ancor di più il branco:  

<span class="image fit"><img src="http://www.theloop.ca/wp-content/uploads/2016/04/theboss.jpg" alt="" /></span>

Risultato? Una fuga rocambolesca ed un furgone abbastanza ammaccato: non proprio la migliore delle partenze...

Oltre a ciò, Gustavo sembra manifestare un particolare astio nei confronti della Vedova [avendo partecipato alla guerra sul fronte nipponico, Gustavo prova uno spaventoso risentimento (al limite del razzismo) per le popolazioni asiatiche].

## Soste Impreviste

Giunti in Oregon dopo la prima notte di viaggio, con le prime luci dell'alba incombenti il gruppo si divide per il riposo: 

Paul, Maya e la Vedova scelgono di passare il giorno nel furgone blindato, mentre Gustavo utilizza la disciplina Proteide per fondersi con la terra a sud di Portland.

## Nella Tana di Urbek

<span class="image fit"><img src="https://rv-roadtrips.thefuntimesguide.com/images/blogs/inside-hoover-dam-by-chalkie-colour-circles.jpg" alt="" /></span>

Paul e Maya si risvegliano in celle separate da cui fortunatamente, scongiurato il panico iniziale, riescono ad evadere senza troppe difficoltà (l'edificio dove si trovano sembra essere una specie di diga):

A quanto pare qualcuno ha fatto in modo di imprigionarli approfittando del loro riposo diurno.

Gustavo, non senza difficoltà, riesce a seguire le loro tracce sfruttando al massimo le proprie doti investigative e la disciplina animalismo.

Il terzetto si riunisce e, all'interno della struttura, ritrova il furgone macchiato di sangue, con all'interno quello che sembra essere _il braccio_ della Vedova, ancora in movimento.

Di comune accordo (nonostante qualche esitazione da parte di Gustavo) il gruppo realizza che se la nosferatu è ancora viva devono assolutamente salvarla.

Esplorando ulteriormente la Diga, i tre incontrano un custode umano (probabilmente un ghoul) che riescono brevemente ad interrogare, prima di essere bruscamente interrotti...

<span class="image fit"><img src="https://lovecraftianscience.files.wordpress.com/2016/10/starvamp_christopherburdett-d51vc5i.jpg?w=604" alt="" /></span>  

la mostruosa creatura tentacolare irrompe da una parete uccidendo il custode per poi avventarsi sui tre vampiri, che dopo un duro scontro riescono ad avere la meglio: 

Maya reagisce (sebbene terrorizzata dalla figura), Gustavo fa sfoggio degli artigli marchio di fabbrica del suo clan e Paul riesce ad assesstare al mostro il proverbiale colpo di grazia.

Quest'ultimo decide anche di avvisare della situazione Railsback sfruttando un telefono nell'ufficio, ponendo particolare enfasi sui rischi che potrebbe correre Eugene (il cui nome era stato appuntato sulla cartina presente nel furgone dallo stesso Paul).

Il gruppo quindi prosegue nell'esplorazione, attraversando condotti giungendo in un'area sotteranea dall'aria simile a quella di un laboratorio medico.

Qui, i tre vampiri hanno un secondo incontro raccapricciante:

<span class="image fit"><img src="https://i.pinimg.com/236x/be/0a/a1/be0aa15a8ce06d12b17272c91952b389--game-character-character-concept.jpg" alt="" /></span>  

Anche questa volta il combattimento risulta impegnativo, ma grazie a Gustavo il mostro crolla a terra miseramente.

Proseguendo, finalmente i tre incontrano quello che ha tutta l'aria di essere la mente dietro le mostruose creature:

<span class="image fit"><img src="https://media.vanityfair.com/photos/54cbfce03c894ccb27c801ca/master/h_590,c_limit/image.jpg" alt="" /></span>

Il vampiro si presenta come Urbek, mostrandosi del tutto cordiale con i suoi "ospiti" offrendo loro di accomodarsi quasi fossero passati per una visita di piacere.

Paul non è dell'umore per simili convenevoli, e incalza il loro "anfitrione" per conoscere la posizione della Vedova.

Urbek sembra vagamente seccato dai modi del brujah, e fa presente che

> Il Cardinale è già stato avvertito. Sanno già che siete qui.

Prevedibilmente gli animi si accendono, e i tre si ritrovano a combattere il vampiro del Sabbat.

<span class="image fit"><img src="https://img00.deviantart.net/bd1a/i/2016/009/d/2/vorador_by_a6a7-d9naxg3.jpg" alt="" /></span>

Urbek assume la forma Zulo, rivelandosi un avversario non da poco, ma alla fine le forze congiunte di Maya, Paul e Gustavo riescono a portarlo al torpore.

I problemi, però, sono lungi dall'essere terminati: gli altri "esperimenti" di Urbek stanno facendosi velocemente strada verso il laboratorio...che fare?

Gustavo deve nutrirsi per recuperare le forze, quindi risale verso l'uscita alla ricerca di sangue, mentre Paul s'inoltra nel laboratorio alla ricerca di quanto resta della Vedova:

<span class="image fit"><img src="http://dorkshelf.com/wordpress/wp-content/uploads//2015/04/ffvii-jenova.png" alt="" /></span>

(più o meno siam lì, anche se la Vedova è molto meno carina)

Maya decide di risvegliare Urbek dal torpore, stringendo con lui un patto di sangue e costringendolo a bloccare le sue creature.

Paul si carica la Vedova sulle spalle (è viva, anche se priva di sensi - oltre che di tutti gli arti) e, dopo la spiegazione di Maya, il gruppo si da alla fuga in compagnia del nuovo insolito "compagnio di viaggio" Urbek.

La fuga tuttavia si rivelerà abbastanza impegnativa: un branco di feroci Sabbat occupa l'uscita dal rifugio dello tzimisce, e i nostri riescono a ripartire solo dopo un aspro scontro da cui escono piuttosto provati (in particolare Gustavo, che ha combattuto con un Gangrel di Città avendo la meglio ma riportando diversi danni aggravati).

Anche il furgone è danneggiato da uno dei Vampiri, e le condizioni della Vedova non lasciano campo a molte opzioni: occorre trovare un luogo sicuro dove riprendere le forze.

## Bobby Joe di Walla Walla

<span class="image fit"><img src="https://metalodyssey.files.wordpress.com/2013/08/big-dad-ritch-2-texas-hippie-coalition-publicity-pic-carved-records-1.jpg" alt="" /></span>

Per fortuna questa volta le "dritte" gangrel di Gustavo danno una mano, e il gruppo incontra un insperato alleato in [Bobby Joe](/database/bobby-joe), un gangrel indipendente della cittadina di Walla Walla.

Dopo un giorno passato lì a curarsi e la decisione sofferta di "parcheggiare" la Vedova da Bobby Joe fino al loro ritorno, i tre vampiri della Camarilla e Urbek decidono di proseguire il loro viaggio verso Hayden Lake.

## Hayden Lake

<span class="image fit"><img src="http://lh3.ggpht.com/_nVSrF0LLSCk/S8CZ-lLM7VI/AAAAAAAACT8/-MMbKmzufOc/s400/ousidechurch.jpg" alt="" /></span> 

La strada è lunga ma fortunatamente il gruppo riesce ad arrivare a destinazione senza ulteriori problemi...salvo un incontro non proprio amichevole con lo sceriffo locale:

L'uomo, palesemente razzista (tanto da spingere Maya sull'orlo della frenesia) viene assoggettato all'Ascendente di Paul, che ne approfitta per scoprire l'esatta posizione del Quartier Generale dell'Aryan Nations.

<span class="image fit"><img src="/img/mappe/Aryan-Nations-Ingresso.png" alt="" /></span> 

Una volta lì, i quattro concordano per un approccio il più possibile furtivo e riescono ad infiltrarsi nella struttura senza dare nell'occhio, ottenendo anche diverse informazioni da una delle guardie.

Interrogando una di queste vengono a conoscenza della figura di Wesley Swift, leader dell'organizzazione (e presumibilmente un ghoul del Sabbat), responsabile del trasporto di diversi afroamericani tramite un camion all'interno della sede...in particolare:

> ne arrivano a dozzine, ma non ne abbiamo mai visto nessuno andare via

Maya teme comprensibilmente il peggio per sua madre, ma in ogni modo il gruppo prosegue per il livello inferiore.

<span class="image fit"><img src="/img/mappe/Aryan-Nations-Interno-0.png" alt="" /></span>

Investigando tra documenti, Maya riesce a trovare un messaggio criptico ma di facile interpretazione:

> E.C. -> Sen. Anderson

Qualcuno aveva evidentemente messo in relazione sua madre all'importante ruolo politico svolto da suo padre.

Senza indugiare ulteriormente, il gruppo irrompe nella camera da letto dove trovano Wesley intento a conoscere in senso "biblico" una certa Dorothy:

stando alle informazioni di Urbek, Dorothy è l'infante di Jack Hanson, gangrel che fino al 1930 fu Principe di Indianapolis, ucciso dalla Camarilla quando le sue abituali pratiche razziste finirono per compromettere la Masquerade.

Hanson fu una figura di spicco del Ku Klux Klan, e probabilmente l'Aryan Nations è un esperimento affine realizzato proprio da Dorothy e Misty Halls per seguirne le orme.

La gangrel ingaggia immediatamente lo scontro con i quattro intrusi, che riescono a tenerle testa non senza qualche difficoltà: Maya, in particolare, viene artigliata al petto in modo così intenso da rischiare la morte ultima.

La battaglia volge al termine in favore delle forze della camarilla, che ottengono come "bottino di guerra" il corpo in torpore della stessa Dorothy e diverse informazioni da Wesley:

A quanto sembra la madre di Maya è scampata da una morte certa perché l'organizzazione pianificava di usarla come ostaggio per manovrare le azioni politiche del marito in Alabama, tuttavia la donna è in qualche modo riuscita a fuggire da diversi mesi e il piano dell'Aryan Nations non è mai stato attuato.

Oltre a questo, Wesley rivela la presenza di diverse celle segrete poco distanti dalla camera:

<span class="image fit"><img src="/img/mappe/Aryan-Nations-Interno-1.png" alt="" /></span>

Mentre il gruppo si accinge a raggiungerle però, l'ingresso della stanza da letto viene bloccato da alcuni mostruosi tentacoli d'ombra:

Urbek avverte che è opera di un Lasombra, e quasi certamente di Misty Halls, che tuttavia non ingaggia un combattimento a viso aperto ma sembra utilizzarli come diversivo per scappare.

Il gruppo raggiunge le celle, liberando diversi afroamericani tenuti prigionieri in condizioni penose (molti sono stati torturati, e alcuni evidentemente utilizzati come fonte di cibo dalle due vampire)

## Ritorno a Casa

Sfruttando il camion dell'Aryan Nations e il furgone della Camarilla, il gruppo di Maya riesce a liberare i prigionieri scortandoli a Walla Walla dove vengono sottoposti a cure immediate e possono finalmente tornare alle rispettive dimore.

Maya coglie l'occasione per rinsaldare il legame di sangue con Urbek, che comprensibilmente si separa dal gruppo per raggiungere la città di Portland.

Al gruppo non resta altro che recuperare La Vedova (ancora in lento processo di guarigione) e tornare a San Francisco, con l'importante prigioniera Dorothy tra le mani.