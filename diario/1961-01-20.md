---
title: 20 Gennaio 1961
date: 1961-01-20
tags:
  - sessantuno
layout: layouts/post.njk
---

Zeno racconta al gruppo la storia della sua vita, la situazione di Vannevar è compromessa e si forma una crisi diplomatica che mette in dubbio il suo ruolo di Principe.

Otto assume temporaneamente il ruolo di Primogeno Malkavian e sostiene ferocemente Honerius, mentre Thomas concentra tutta la sua esperienza politica in una solida difesa per Vannevar.

Lo stesso Vannevar sembra sempre molto assente e desideroso di non occupare in modo forzato la carica di Principe:

> Non voglio imporre la mia presenza. Dopo mezzo secolo di governo, e prima ancora di sostegno alla città sin dalla sua fondazione, ho dimostrato cosa posso fare per San Francisco. Se altri Fratelli della città pensano di poter fare meglio di me e sopportare il peso del comando, lo dichiarino apertamente.

Prevedibilmente, Honerius si alza con un sonoro "IO" e l'Elysium si divide in Guelfi e Ghibellini.

Le "elezioni" vengono comunque rimandate all'indomani da Vannevar, in quanto dovrà giungere Nash, primogeno Gangrel e capobranco dei Mooncreek.

Nel frattempo viene presentato in Elysium Calvario, nuovo Primogeno Nosferatu.

![calvario](https://cdn.mos.cms.futurecdn.net/qhjyRMxaK2gXKufJenqbed.jpg)

Sebastian prende Alice sotto la sua ala protettrice e le dona una preziosa stanza nel Vampire Club, mentre Zeno si allontana con Maya rivelandole di aver trovato sua madre!

> "Per un po' mi sono messo sulle tracce di Misty Halls. Sembra che la prima a voler recuperare Elizabeth fosse lei...pensavo per ricattare tuo padre, ma visto quello che mi hai detto credo volesse usarla per vendicarsi di te, o per intavolare un possibile scambio di prigionieri con Dorothy...in ogni modo, sembra che tua madre sia entrata in contatto con Joseph Pander"

I Pander sono uno "pseudo-clan", o più propriamente un'organizzazione di Vili, cioè vampiri dal sangue tanto diluito (generazione troppo alta) che vengono considerati mezzi-vampiri e senza clan, in quanto non sempre in grado di utilizzare le discipline o i poteri vampirici come i fratelli veri e propri.

> Durante il mio periodo con gli anarchici ho avuto a che fare con alcuni di loro. A Los Angeles sono tollerati, ma considerati scherzi della natura...nella Camarilla non vengono direttamente accettati o considerati veri fratelli. Joseph Pander è uno di loro, a quanto sembra è riuscito a farsi un nome nel Sabbat e a conquistare un certo seguito...piuttosto incredibile in effetti

> Questo “non-clan” è stato riconosciuto come tale dal Sabbat attorno alla metà degli anni ‘50, e ha ottenuto un certo prestigio sul finire del decennio…cioè proprio quando voi avete sgominato l’organizzazione di Misty. È facile supporre che Pander abbia colto l’occasione per occupare il posto di Misty nelle gerarchie del Sabbat, e dubito lei l’abbia presa bene…forse tua madre è collegata a questo gioco politico.