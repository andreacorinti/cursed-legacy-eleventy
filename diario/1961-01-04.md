---
title: 4 Gennaio 1961
date: 1961-01-04
tags:
  - sessantuno
layout: layouts/post.njk
---

Tre gruppi.
Otto è in Elysium e verrà presto raggiunto da Paul (aveva un incontro previsto con Railsback, ma il ritrovamento di Otto gli ha cambiato un po' le carte in tavola).
Gli altri sono in viaggio verso Fresno: Maya, Thomas, Alexandra e Jacques; Robert, Alice e Tequila.

## Robert & Alice

In viaggio in macchina. Guida Robert, perché "una donna al volante mi pare improbabile".
Robert prende accordi con Tequila in modo che in caso di "problemi" venga contattato Duncan. Tequila accetta, ma avverte Robert che una volta arrivati a Fresno resterà in disparte, non intende farsi vedere.

## Maya & Thomas

Thomas guida la macchina di Maya, perché il gruppo vuole evitare che Thomas faccia dare di matto di nuovo a Jacques. Maya comunque si limita a non interagire granché con lui, per non rischiare di "stressarlo" nuovamente.

##...Fresno!

La location designata è l'hotel di Fresno in cui era andata in passato Alice (ma il ricordo di quell'episodio fa parte di quelli rimossi dalla Dominazione di Nicolai).
Maya&Thomas arrivano per primi, e incontrano la sovrintendente di Fresno Miren Kosgrave. Maya suggerisce ad Alexandra di stare un po' in disparte, ma Alexandra non gradisce molto il suggerimento.

Maya è l'unica che conosca già Miren (è la Primogena del suo clan), e si occupa delle presentazioni. Miren spiega che Robert e Alice non sono ancora arrivati, e che non ha molto interesse a partecipare all'incontro, purché non si creino problemi nella sua città.
Attendono così in una stanza dell'hotel.

Robert e Alice arrivano a destinazione. Tequila, come stabilito, usa Oscurazione per non farsi vedere. Alice non riconosce Miren per via della Dominazione di Nikolai, anche se ha un aspetto familiare.
Miren invita la coppia ad entrare in albergo per raggiungere l'altro gruppo. Robert non è intenzionato ad entrare, ma alla fine cede alle minacce di Miren, e si avvia.

Jacques continua a stare in posizione fetale. Thomas è preoccupato che possa avere reazioni impreviste quando vedrà la sua infante Alice, così decide di stare sul "chi va là".

Alice capisce che sono vicini alla destinazione, perché sente con il suo Olfatto Sviluppato l'odore di Jacques e Maya.
Miren bussa alla porta.

"...JENNA?!"

Robert, alla visione di tutto il gruppo, fa una specie di recita mostrandosi molto arrabbiato con Alice. "Che cosa significa questo?!"
Alice però non riesce a reggere il gioco, nonostante il suo passato da attrice, e Maya si accorge che evidentemente stanno nascondendo qualcosa. Dà un'occhiata eloquente ad Alexandra, che capisce al volo e chiede "...A che gioco state giocando voi due?".
Segue una fase un po' confusa. Il gruppo di Maya e Thomas deve cercare di convincere Robert a venire a San Franisco "con le buone", per evitare una pericolosa escalation di violenza. Robert però è molto sospettoso.
In più, Alice ne approfitta per sfogarsi un po' per prendere a ceffoni Jacques, per sfogarsi dopo tanti anni...
Thomas decide di spostarsi verso la finestra per bloccare un'eventuale via d'uscita a Robert. Facendolo, però, ha un incontro ravvicinato con uno zombie, che SFONDA LA FINESTRA. Thomas riesce a evitarlo per un pelo.
Robert riconosce subito  lo zombie per quello che è: è esattamente la stessa cosa che è successa anni prima a Jenna...

Maya e Robert si lanciano fuori per vedere se c'è qualcuno. Miren lancia un urlo, e gli altri vanno a vedere che cosa le sia successo.
Robert sente, col suo udito sviluppato, che ci sono MOLTI passi in avvicinamento, quindi suggerisce di scappare molto alla svelta. Si tratta di almeno una decina di zombie.
Uno zombie ha preso Miren alle spalle, per questo ha urlato. Thomas non ci pensa due volte, e si avvicina subito per sparargli un colpo in testa a bruciapelo. Lo colpisce, ma non riesce a fargli granché. Se non altro riesce a distrarlo per far intervenire Miren, che riesce a metterlo fuori combattimento temporaneamente.

Stanno arrivando molti altri zombie. Sono più della decina prevista da Robert. Robert prende in mano la situazione: si offre collaborativo per andare a San Francisco, e per aiutare la Camarilla, a patto di mantenere la libertà (non vuole subito essere bloccato dalla Camarilla non appena arriverà in città, vuole incontrare Duncan).

Decidono velocemente come dividersi in macchina. Maya e Robert sono i piloti migliori quindi guidano loro. Si accordano per vedersi davanti a casa di Zeno.
Maya spinge per dividere Alice e Robert, perché è evidente che stanno ancora nascondendo qualcosa.

Uscire dalla città però non è semplicissimo, perché c'è un'orda di zombie in mezzo alla strada. Per fortuna non hanno problemi: Robert è un texano fierissimo, e Maya picchia uno zombie che si era spiaccicato sul parabrezza.

Arrivati a San Francisco, Robert si rende conto che ha lasciato lì Tequila in mezzo agli zombie. Che fine avrà fatto? Povero Tequila!

## Otto e Paul
Paul sullo stradone cerca una cabina del telefono.

Otto entra in Elysium con i valletti che lo guardano sbalorditi, ma lui tira dritto tutto tronfio; entra nel solito salone e dal palco vede seduto un ragazzino sui 15 anni, che pare spaesato: Otto saluta e si presenta e chiede con sfacciataggine chi sia dato che una persona importante come lui non la conosce. Il ragazzo si presenta come Leland Stanford Junior. Otto chiede di parlare con nikolai o qualcun altro, ma il ragazzo spiega che il suo sire gli ha detto di rimanere li, che nikolai non è presente e che honerius non è all'altezza di sostituire il siniscalco: Otto resta shockato nel sapere che questo ragazzo ha superato Honerius per importanza nella mansione. 

Il sire del ragazzo si scopre essere Vannevar: suona il telefono. Leland risponde: è Paul, che riconosce a malapena la sua voce(l'ha visto rare volte e sa che è molto intimo con Vannevar) e chiede chi parla. Leland si presenta e spiega la situazione su nikolai; Paul racconta che ha lasciato Otto li dall'Elysium e che ora si dovrebbe dirigere al Verdi Club per incontrare Railsback, ma non sa se ora che ha trovato Otto deve tornare in elysium. Decide di rientrare in Elysium. Il ragazzo informa Otto degli spostamenti di Paul, facendosi scappare una lacrima, così Otto lo rassicura e gli chiede notizie di Glory, ma questo non la conosce e non sa nemmeno cosa sia un primogeno: il malkavo gli spiega la "sua" versione di primogeno, anche se non ha capito nemmeno lui cosa sia.

Arriva Paul che ascolta la spiegazione di Otto sui primogeni al ragazzo e gli intima di smetterla di sparare cazzate, ma Leland interviene in difesa di Otto e gli dice che riferirà a Vannevar della sua maleducazione nei confronti dell'importante Otto, che interviene in modo beffardo, ma Paul gli tira un ceffone, tutto sotto gli occhi dei valletti. Otto ringrazia per il benvenuto e cambia argomento, chiedendo a Paul dov'è Glory, che gli fornisce solo l'indirizzo di casa. Paul chiede quando torneranno nikolai o altri ma il ragazzino dice solo di essere stato lasciato da solo per faccende importanti.

Il brujah decide di chiamare Vannevar e lo informa del ritorno di Otto e di Naira in città e il principe dice che manderà subito nikolai: quest'ultimo arriva e Otto rincara subito la dose sulla faccenda tradimento di Alice e che pretende delle scuse e nikolai ammette che sarebbe stato tutto più semplice e che aveva ragione, anche se era difficile prenderlo sul serio. Nikolai viene poi informato dei recenti avvenimenti di Otto con Naira, che è probabilmente agli ordini di qualcuno; il russo invece spiega la faccenda con gli anarchici, robert, alice e l'invasione degli zombie a fresno da parte di Rotstein per recuperare Robert. 

I tre parlano delle faccende e sul da farsi, e Otto decide di andare a trovare Glory. Invece Paul andrà in contro a Maya Robert e Alice per vedere se hanno bisogno, dato che non hanno avuto nessuna notizia.