---
title: Camarilla
date: 1956-01-01
tags:
  - camarilla
  - sette
layout: layouts/post.njk
---

La Camarilla, o Torre d'avorio, è una setta di vampiri, fondata nel 1480, in risposta alle pressioni dell'Inquisizione e alla prima rivolta degli anarchici (futuro Sabbat). 

I vampiri scoprirono infatti che gli umani, sebbene infinitamente meno potenti, potevano avere la meglio grazie al loro soverchiante numero. 

I vampiri stabilirono allora un nuovo codice di condotta (la masquerade) per salvarsi dallo sterminio: rimanere nascosti nell'ombra, convincere gli umani della loro inesistenza e manipolare la società mortale da dietro le quinte. Questa è la setta tradizionalista per eccellenza, in contrapposizione al Sabbat.

Le sei tradizioni della Camarilla sono le seguenti:

- La masquerade: ti è proibito rivelare la tua vera natura a coloro che non sono del nostro sangue. Farlo equivale a rinunciare al tuo diritto di essere del sangue.
- Il dominio: il tuo dominio concerne solo te stesso. Tutti ti devono rispetto quando si trovano sul tuo dominio, e nessuno può mettere in discussione la tua parola nel tuo dominio.
- La progenie: ti è proibito creare una Progenie senza il permesso dei tuoi Anziani. Se disobbedirai tu e la tua progenie sarete condannati a morte.
- La responsabilità: tutti coloro che creerai saranno tuoi figli. Fintanto che non li avrai presentati ne sarai il solo responsabile. Le loro colpe saranno le tue.
- L'ospitalità (o Presentazione): rispetta il dominio degli altri. Quando arrivi in un Dominio estraneo presentati sempre a colui che governa su di esso. Fintanto che egli non ti accetta, tu non sei nulla.
- La distruzione: ti è proibito distruggere un tuo confratello. Il diritto di distruzione non appartiene che ai tuoi Anziani. Solo i più anziani possono richiedere una caccia di sangue.