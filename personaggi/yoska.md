---
title: Yoska
date: 1956-01-01
immagine: img/yoska.jpg
tags:
  - indipendenti
  - ravnos
layout: layouts/post.njk
---

"Capocarovana" Ravnos dell'area di Las Vegas, Yoska è probabilmente uno dei più antichi abitanti della città: 

Giunto nell'area nei primi anni del '900 assieme ad alcuni membri del clan nomade, si fece promotore di una politica ineditamente "sedentaria" che provocò una piccola scissione tra i Ravnos della West Coast: 

Yoska aveva infatti intuito le potenzialità del luogo molto prima di tanti altri.

Las Vegas all'epoca era un importante snodo ferroviario tra la California e le miniere del Nevada, la cui crescita economica venne attentamente supervisionata dalla Camarilla, con cui Yoska si mantenne in rapporti di non-belligeranza, accettando però di rispettare la Masquerade.

Negli anni '30, con la legalizzazione del gioco d'azzardo, Las Vegas divenne l'epicentro degli interessi della criminalità organizzata e della Camarilla di Chicago, che ben presto soppiantò quella locale imponendosi con giochi politici, economici ed il supporto della mafia.

Yoska si scontrò ferocemente con i nuovi arrivati, che finirono per stipulare con lui una fragile tregua: l'arrivo di Giovanni e Setiti infatti indebolì nettamente l'influenza camarillica nella città, che in pochi anni sarebbe caduta nelle mani del Giovanni Rothstein.

Dal canto suo, negli ultimi anni Yoska è riuscito a mantenersi estraneo ad ogni conflitto, garantendosi il monopolio sulle corse dei cavalli e il controllo dell'area orientale della città, oltre che diversi contatti con l'intero ceto proletario del Nevada.