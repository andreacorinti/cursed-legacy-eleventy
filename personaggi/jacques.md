---
title: Jacques Chevalier
date: 1956-01-01
immagine: img/jacques.jpg
tags:
  - camarilla
  - toreador
layout: layouts/post.njk
---

Jacques Chevalier è il nome di un rinomato fotografo francese della prima metà del '900...tuttavia pochi sanno che il misterioso artista perfeziona la sua abilità sin dal 1842, quando ha praticamente presenziato al battesimo della fotografia.

## 1787

Adrien Rouen nasce 1787 ad Honfleur, un piccolo villaggio della Normandia: l'ultimo nato di una modesta famiglia di pescatori che di lì a poco vivrà i tumulti della Rivoluzione Francese.

## 1801

Il giovane Adrien si dimostra un buon pittore, tanto da divenire assistente del grande Jacques-Louis David.

Grazie al suo mentore, non solo Adrien riesce a trasferirsi a Parigi, ma incontra anche la più importante figura del periodo: Napoleone Bonaparte.

L'incontro con il Generale rappresenta una sorta di folgorazione mistica per Adrien, che abbandona la pittura e si arruola volontario nell'esercito francese.

## 1813: La Battaglia di Lipsia

Sarà sul campo della famigerata battaglia delle nazioni dove Adrien troverà la morte, affrontando e parimenti uccidendo un giovane prussiano che, incidentalmente, risultava essere uno dei ghoul più fidati di Albrecht von Brandenburg, potente e antichissimo Toreador della Baviera.

Il vecchio vampiro, che da anni cercava un utile "strumento" per raggiungere la tumultuosa Francia che fu (e in qualche modo restava) l'epicentro del suo clan, lo vide come un segno del destino ed abbracciò Adrien.

## 1842

Adrien, che oramai da diversi anni si fa chiamare Jacques in tutti i suoi svariati pseudonimi, ha viaggiato per mezza Europa in compagnia di Albrecht, assistendo il suo Sire in un'abile scalata al potere a Rennes, dove Albrecht è infine riuscito ad ottenere il titolo di Principe.

Jacques avrebbe potuto divenire il suo Siniscalco, ma la sua voglia di viaggiare ha ancora il sopravvento: decide così di partire da solo alla volta dell'Inghilterra, "inciampando" nell'opera di Louis Daguerre e contribuendo non poco alla nascita della fotografia.

Parallelamente, si guadagna una pessima fama nella Camarilla: 

da buon scialacquatore incallito infatti, Jacques vive in modo parassitario alle spese della ricca ereditiera di turno, mandando in rovina diverse ricche famiglie europee (e in alcuni casi anche qualche Nazione) per sostenere la sua arte, condita da varie e numerose frivolezze.

## 1900: USA

Albrecht ha da tempo compreso che il suo scomodo infante rappresenta un bel problema "d'immagine" per la sua corte, e che "è solo una fase, vedrete" è una scusa che funzionerà pure per gli adolescenti umani ma poco si applica al vampirismo...ecco perché è nei primi del '900 che la soluzione sembra presentarsi da sola:

La Camarilla Europea ha bisogno di rinsaldare i contatti con la propria controparte Americana, dove i burrascosi residui della Guerra d'Indipendenza non mancano di complicare le cose...

Ecco che allora Jacques viene "gentilmente" spedito da Albrecht negli Stati Uniti nelle vesti di ambasciatore e messaggero nelle varie città del Nuovo Mondo. 

## 1905-1906: I Corvi d'Avorio

Pochi anni dopo il tremere Cyrano, l'allora Principe di San Francisco, offrirà a Jacques la leadership di una coterie di vampiri neonati: 

I Corvi D'Avorio, incaricati d'indagare sugli strani sacrifici rituali che da qualche mese interessano la città californiana.

<a href="http://xabacadabra.com/cursed-legacy/png-camarilla.html" class="button back">PNG Camarilla</a>