---
title: Peter De Rosa
date: 1956-01-01
immagine: img/peter.jpg
tags:
  - mortali
  - ghoul
layout: layouts/post.njk
---

È il minore dei tre fratelli De Rosa, ed è stato il fattore chiave che ha portato all'abbraccio di Paul.

Divenuto suo malgrado Ghoul di un potente vampiro della nativa Chicago, ebbe l'incarico di scortare a Las Vegas l'industriale Mark Bolin per un importante affare che coinvolgeva Rothstein, il principale esponente del clan giovanni nell'America occidentale: 

Quell'incontro non è mai avvenuto, Mark Bolin è morto e le due irritate parti in causa vogliono la testa di Peter, che inconsapevolmente si ritrova nei panni del testimone "scomodo" (sebbene gli affari coi giovanni siano tollerati dalla Camarilla, essi risultano comunque estremamente malvisti da molti suoi membri e spesso rappresentano un ottimo pretesto per delle sanguinose ritorsioni).

## Prigioniero di Amelia

Dopo un incontro ravvicinato con Bugsy Siegel (infante di Rothstein) che malmena Peter e uccide la sua amante Jenna, il ragazzo si da alla macchia, venendo così avvicinato dall'unica persona che sembrerebbe essere in grado di tenerlo nascosto:

Amelia, la potente primogena Nosferatu, dominatrice occulta della famigerata prigione di Alcatraz.

Ovviamente la Nosferatu non è mossa da altruismo e mette Peter sottochiave, probabilmente con l'intenzione di ricattare il suo padrone di Chicago.

## Il Delirio

Grazie all'intervento di Paul e la fatidica, nefasta presenza del Diacono che mette a soqquadro il carcere, Peter riesce a evadere e godere della protezione di Vannevar grazie all'influenza guadagnata dal fratello.

Tuttavia la prigionia, unita alla prolungata astinenza da sangue e ai vari eventi shockanti di cui è stato partecipe hanno debilitato la psiche di Peter, che per questo oggi vive dietro la tutela di Glory, primogena malkavian.

