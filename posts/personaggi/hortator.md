---
title: Hortator
date: 2018-05-01
immagine: img/hortator.jpg
tags:
  - baali
  - indipendenti
layout: layouts/post.njk
---

Nata attorno al dodicesimo secolo nella leggendaria città azteca di Aztlán con il nome di Tlazolteotl, Hortator partecipò alla fondazione di Tenochtitlàn (odierna Città del Messico) seguendo suo malgrado la tirannica guida del vampiro [Huitzilopochtli](https://it.wikipedia.org/wiki/Huitzilopochtli), considerato dalla civiltà precolombiana incarnazione divina della Guerra.

Allo stesso modo, la lussuriosa, ambigua ma certo più magnanima Hortator, infante di [Camazotz](https://it.wikipedia.org/wiki/Camazotz) (che a sua volta fu probabilmente reso vampiro dallo stesso Huitzilopochtli) venne identificata come dea della fertilità e della sessualità da parte degli Aztechi: la figura mitologica di [Tlazolteotl](https://it.wikipedia.org/wiki/Tlazolteotl) deriva infatti da lei.

Sperando di riuscire a sconfiggere il suo mostruoso gransire con l'aiuto di Moloch (misterioso "fratello" mediterraneo di Huitzilopochtli) nel 1500 Hortator aiutò l'armata di conquistadores guidata da Hernàn Cortés, sperando che fosse il segno della venuta di quest'ultimo.

Con le sue azioni in ausilio degli spagnoli, Hortator di fatto contribuì a condannare il proprio popolo alla dominazione europea (trauma che segnò per sempre la psiche della vampira).

Pochi anni dopo la caduta di Tenochtitlán, Hortator abbracciò l'esploratore tedesco Nikolaus Federmann (più tardi noto con il nome di Sauriel) incaricandolo di trovare Moloch e risposte riguardo il loro sangue oltre l'Atlantico, più precisamente tra le rovine di Cartagine.

<a href="http://xabacadabra.com/cursed-legacy/png-indipendenti.html" class="button back">PNG Indipendenti</a>